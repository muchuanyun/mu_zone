---
layout: post
title: 贺新郎
tags: [production]
---
此生終如許。算年來，異鄉零落，布衣襤褸。

江海沉沉殘月影，誰解扁舟欲去。

又孤雁、聲聲啼苦。

未敢樽前聽新曲。更那堪、舊日多情句。

千萬恨，無人語。


風流渾把功名誤。到今時，霜華漸染，蹉跎如故。

逐水浮萍泥上絮。

憑人問、悲歡幾度。總不過、南冠塵土。

長起擊鋏圖一醉，念紅巾，憐我中宵舞。

身後事，應無據。
