---
layout: post
title: 金缕曲 - 己亥生日自寿，起用弹指句 
tags: [production]
---

马齿加长矣。
人笑我，三十碌碌，江海如寄。
绿鬓朱颜容易改，自许无怒无喜。
休再询、紫阁旧事。
身世悠悠何足道，况今宵、花前堪长醉。
杯尽处，家万里。


可叹蓬门狂生耳，
也曾羡，临川华亭，鸢飞鹤唳。
深阙重楼多寒雨，谁能纵横无忌。
但见他、喧争谤议。
交游尚许平生志，骋襟怀、琴剑涉秋水。
清歌罢，从头起。

